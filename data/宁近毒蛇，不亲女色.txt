
永嘉大师：宁近毒蛇，不亲女色
于诸女色，心无染着。凡夫颠倒，为欲所醉，耽荒迷乱，不知其过，如捉花茎，不悟毒蛇。戒色网 - 戒淫网-https://www.jiexy.com/40362.html
智人观之，毒蛇之口，熊豹之手，猛火热铁，不以为喻。铜柱铁床，焦背烂肠，血肉糜溃，痛彻心髓，作如是观，惟苦无乐。革囊盛粪，脓血之聚，外假香涂，内惟臭秽，不净流溢，虫蛆住处，鲍肆厕孔，亦所不及。
智者观之，但见发毛，爪齿薄皮，厚皮血肉，汗泪涕唾，脓脂筋脉，脑膜黄痰，白痰肝胆，骨髓肺脾，肾胃心膏，膀胱大肠，小肠生脏，熟脏屎尿，臭处如是等物，一一非人。
识风鼓击，妄生言语，诈为亲友，其实怨妒，败德障道，为过至重，应当远离，如避怨贼。
是故智者观之，如毒蛇想，宁近毒蛇，不亲女色，何以故？毒蛇杀人，一死一生，女色系缚，百千万劫，种种楚毒，苦痛无穷，谛察深思，难可附近。
是故智者，切检三愆，改往修来，背恶从善，不杀不盗，放生布施，不行婬秽，常修梵行。
				